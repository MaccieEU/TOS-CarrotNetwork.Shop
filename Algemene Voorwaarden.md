Algemene voorwaarden “CarrotNetwork” shop

Laatst bijgewerkt op: 25-3-2020 19:49


Artikel 1 – Definities
 1.	In deze algemene voorwaarden wordt verstaan onder:
  *	De koper: iedere persoon die een overeenkomst op afstand aangaat.
  *	De verkoper: de natuurlijke of rechtspersoon waarmee de consument deze overeenkomst sluit.
  *	Digitale inhoud: digitale inhoud zoals bedoeld in artikel 6:230g lid 1 sub i van het Burgerlijk Wetboek, die niet op een materiële drager geleverd wordt.


Artikel 2 – Identiteit van de verkoper
 1.	De verkoper handelt onder de naam “CarrotNetwork”.
 2.	“CarrotNetwork” is een geregistreerde handelsnaam van de eenmanszaak “Maccie”, geregistreerd in het handelsregister van de Kamer van Koophandel onder het nummer 77328965.
 3.	De verkoper is gevestigd aan de Lamoraal van Egmondstraat 18, 8265 ZM, Kampen, Nederland.
 4.	De verkoper is telefonisch bereikbaar op het telefoonnummer: +31 38 202 2049
 5.	De verkoper is via de e-mail bereikbaar op de e-mailadressen mail@carrotnetwork.shop en alternatief op info@maccie.eu 
 6.	Het BTW-id van de verkoper is: NL003179639B68


Artikel 3 – Toepasselijkheid
 1.	Deze algemene voorwaarden zijn van toepassing op ieder aanbod van de verkoper en op iedere tot stand gekomen overeenkomst tussen de verkoper en de koper.
 2.	Deze algemene voorwaarden worden voor het sluiten van een overeenkomst langs de elektronische weg beschikbaar gesteld, op een wijze zodat de koper deze eenvoudig op kan slaan op een duurzame gegevensdrager. Indien dit niet mogelijk is, zal er aan worden gegeven waar deze algemene voorwaarden langs de elektronische weg geraadpleegd of toegezonden kunnen worden.
 3.	In het geval van strijdigheid in de op de overeenkomst toepasselijke voorwaarden en/of overeenkomst, geldt de volgende rangorde:
  *	de overeenkomst;
  *	de bijlagen van de overeenkomst;
  *	deze algemene voorwaarden;
  *	eventuele aanvullende voorwaarden.
 4.	Eventuele leemtes in de overeenkomst of deze voorwaarden, onduidelijkheden over de invulling of inhoud hiervan, moeten worden uitgelegd en ingevuld naar de aard van de overeenkomst, de wet, de gewoonte of de eisen van redelijkheid en billijkheid.


Artikel 4 – Aanbod & Aanvaarding
 1.	Ieder aanbod van de verkoper is vrijblijvend.
 2.	De verkoper is gerechtigd om het aanbod te wijzigen en aan te passen.
 3.	De termijn waarin het aanbod geldig blijft, zal in het aanbod staan.
 4.	Het aanbod bevat een volledige en nauwkeurige omschrijving van de aangeboden goederen. De beschrijving is voldoende gedetailleerd om een goede beoordeling van het aanbod door de consument mogelijk te maken. Eventueel toegevoegde afbeeldingen zullen een zo waarheidsgetrouw mogelijk beeld geven van de producten.
 5.	Alle gegevens, specificaties en afbeeldingen in het aanbod zijn van indicatieve strekking, en kunnen geen aanleiding zijn tot ontbinding of een vordering tot schadevergoeding.
 6.	Alle gegeven prijzen inclusief BTW zijn slechts van indicatieve strekking, op basis van door de koper verleende gegevens zoals het land waar de koper zich in bevind, het land waaruit de koper de bestelling uitvoert, en eventuele andere bestellingen.
 7.	Bij het aanbod staat een duidelijke beschrijving van de kosten en methoden van levering en het eventueel bestaan van een recht op herroeping.
 8.	Voordat de koper een bestelling met betalingsverplichting sluit, zal er een scherm zijn met een overzicht van het uiteindelijke aanbod met de gegevens van de koper, de prijzen exclusief BTW van de producten, de transactiekosten exclusief BTW en de totaalprijs inclusief BTW. De koper kan deze gegevens controleren en indien nodig, terug gaan om deze aan te passen.
 9.	Indien blijkt dat de door de koper verstrekte gegevens onjuist zijn, heeft de verkoper het recht de prijzen hierop aan te passen.
 10.	De verkoper heeft het recht de koper zonder reden van opgaven te weigeren.
 11.	De verkoper kan alleen van de bepalingen in lid 3 en lid 8 van dit artikel afwijken wanneer dit voordelig is voor de koper.


Artikel 5 – Overeenkomst
 1.	De overeenkomst komt, tenzij anders bepaald, tot stand wanneer de koper het aanbod aanvaard heeft, voldaan heeft aan daarbij gestelde voorwaarden, en voldaan heeft aan de betalingsverplichting.
 2.	Indien de overeenkomst langs de elektronische weg tot stand is gekomen, bevestigd de verkoper onverwijld langs elektronische weg dat de overeenkomst tot stand is gekomen en levert hij een factuur die op een duurzame dragen op kan worden geslagen.
 3.	De verkoper zal na het tot stand komen van de overeenkomst komen van de overeenkomst de volgende gegevens elektronisch aan de koper verstrekken, op een manier waarbij het mogelijk is om de informatie op een toegankelijke manier op te slaan op een duurzame gegevensdrager:
  *	het emailadres van de verkoper waar de koper met klachten terecht kan;
  *	de informatie met betrekking tot het herroepingsrecht;
 4.	Iedere overeenkomst wordt aangegaan onder de opschortende voorwaarden van voldoende beschikbaarheid van de desbetreffende producten en/of goederen.
 5.	Indien de overeenkomst elektronisch tot stand komt, treft de verkoper passende technische en organisatorische maatregelen ter beveiliging van de elektronische overdracht van persoonsgegevens en andere gegevens en zorgt hij voor een beveiligde bestelomgeving die gebruik maakt van encryptie bij de overdracht van de eerder genoemde gegevens.
 6.	De verkoper kan zich op de hoogte laten stellen of de koper wel aan zijn betalingsverplichtingen kan voldoen, en kan een afweging maken over hoe verantwoord het aangaan van de overeenkomst is.
 7.	De verkoper heeft het recht de koper zonder reden van opgaven te weigeren.
 8.	Wanneer de klant als gevolg van het niet naleven van de algemene voorwaarden van de CarrotNetwork Server of als gevolg van het niet naleven van de huisregels van de CarrotNetwork Server een permanente of tijdelijke ban van de server heeft, ontslaat dat de klant niet van de betalingsverplichting van aangegane overeenkomsten. Eventuele compensatie wordt alleen door de verkoper gegeven wanneer de koper onweerlegbaar aan heeft getoond dat de ban onterecht was.


Artikel 6 – Prijzen
 1.	Gedurende de in het aanbod vermelde geldigheidsduur worden de prijzen van de aangeboden producten niet verhoogd, tenzij deze het gevolg is van wijzigingen van BTW-tarieven.
 2.	De in het aanbod genoemde prijzen zijn inclusief BTW en zijn slechts van indicatieve strekking. Voordat de koper een bestelling met betalingsverplichting sluit, zal er een scherm zijn met een overzicht van het uiteindelijke aanbod met de gegevens van de koper, de prijzen exclusief BTW van de producten, de transactiekosten exclusief BTW en de totaalprijs inclusief BTW.
 3.	Alle prijzen zijn onder voorbehoud van drukfouten, zetfouten en technische fouten. Voor de gevolgen van deze fouten wordt geen aansprakelijkheid aanvaard, en is de ondernemer niet verplicht het product volgens de foutieve prijs te leveren


Artikel 7 – Upgrades
 1.	Bij een upgrade wordt de huidige prijs exclusief BTW van een eerder gekocht product in mindering gebracht bij een nieuw aanbod.
 2.	Wanneer een overeenkomst gesloten is met een upgrade, is die onlosmakelijk verbonden met de eerdere overeenkomst waar de upgrade op gebaseerd is.
 3.	De verkoper is niet verplicht om een upgrade aan te bieden, en een upgrade is een vrijblijvend aanbod van de verkoper.
 4.	De verkoper is bevoegd om de overeenkomst met een upgrade op te schorten, wanneer de koper niet voldaan heeft aan de betalingsverplichting van de eerdere bestelling.


Artikel 8 – Betalingsmethodes
 1.	De verkoper maakt voor de verwerking van de transacties gebruik van Mollie en/of PayPal.
 2.	Bij de volgende betaalmogelijkheden kan er gebruik gemaakt worden van Mollie:
  *	iDeal.
  *	PayPal.
  *	SEPA-overboeking.
  *	Bancontact.
  *	ING Home’Pay.
  *	PaySafeCard
  *	SOFORT Banking
 3.	De in dit artikel genoemde betaalmogelijkheden en platformen zijn een vrijblijvende indicatie van de betaalplatformen die wij aan kunnen bieden. Dat hoeft niet te betekenen dat ieder betaalplatform ook altijd te gebruiken is. Indien er een wijziging is in de aangeboden betaalplatformen, zullen wij dit zo snel mogelijk in deze algemene voorwaarden opnemen.


Artikel 8a – Betalingsprovider Mollie
 1.	Dit artikel is mede van toepassing bij alle betalingen waarbij gebruik wordt gemaakt van Mollie.
 2.	Mollie is een geregistreerde handelsnaam van Mollie B.V.
 3.	Op de betalingen waarbij de klant de betalingsmethodes van Mollie gebruikt, kunnen tevens de Algemene voorwaarden van Mollie van toepassing zijn.
 4.	In het kader van het verwerken van de transacties kunnen wij uw persoonsgegevens delen met Mollie B.V.
 5.	De verkoper kan voor het uitvoeren van betalingen via Mollie kiezen om betaalmogelijkheden via Mollie tijdelijk te deactiveren
Artikel 9 – Transactiekosten
 1.	Bij het gebruik van de in  bedoelde betalingsmethoden kunnen er transactiekosten in rekening gebracht worden.
 2.	De transactiekosten per methode zijn als volgt:
  a.	iDeal via Mollie: € 0,29
  b.	PayPal via Mollie: 3,4% & € 0,45
  c.	SEPA-overboeking via Mollie: € 0,25
  d.	Bancontact via Mollie: € 0,39
  e.	ING Home’Pay via Mollie: € 0,25 & 0,9%
  f.	PaySafeCard via Mollie: 15%
  g.	SOFORT Banking via Mollie: € 0,25 & 0,9%
 3.	De in dit artikel bedoelde percentages zijn de percentages van de orderprijs inclusief BTW + vaste transactiekosten inc. BTW samengevoegd.
 4.	Alle in dit artikel genoemde prijzen en percentages van prijzen zijn exclusief BTW.


Artikel 10 – Levering
 1.	Tenzij anders verklaard, zijn alle producten die de verkoper verkoopt, digitale inhoud.
 2.	De digitale inhoud wordt direct na het voldoen van de betaling geleverd. De koper wordt gevraagd of hij akkoord gaat met deze directe levering.
 3.	Indien de koper niet akkoord gaat met de in lid 2 bedoelde directe levering, dan wordt de digitale inhoud pas na 14 dagen geleverd.
 4.	De verkoper is in de volgende gevallen tijdelijk gemachtigd om de levering op te schorten of te vertragen:
  *	om juridische redenen;
  *	wanneer er twijfel bestaat over de identiteit van de koper;
  *	wanneer er twijfel bestaat over het land waaruit de koper de bestelling uitvoert;
  *	wanneer er twijfel bestaat over de toestemming van een ouder/verzorger van de minderjarige koper;
  *	wanneer er twijfel bestaat over de handelsbevoegdheid van de koper;
  *	wanneer er een technische storing optreed die het onmogelijk maakt om direct te leveren.


Artikel 11 – Wijziging van deze voorwaarden
 1.	Wij zijn gerechtigd deze algemene voorwaarden te wijzigen of aan te vullen. Kleine wijzigingen van ondergeschikt belang kunnen altijd worden doorgevoerd. Grote inhoudelijke wijzigingen zullen wij van tevoren aan de klant bekend maken.


Artikel 12 – Overig
 1. Op deze algemene voorwaarden en overeenkomsten waar deze algemene voorwaarden op van toepassing zijn, is het Nederlands recht van toepassing.
 2. Eventuele juridische procedures moeten bij de rechtbank te Zwolle worden gevoerd.
